# Етап 3: Основи Хмарних платформ

Автор: [GPS](https://twitter.com/madebygps)

## Як цей етап застосовується до Хмарних технологій?

Іноді люди дивуються, коли бачать, що цей етап не стоїть на першому місці, хоча він найдовший, і на те є вагома причина. Як хмарний професіонал, ви будете жити на платформі або декількох платформах. Все, що ви будуєте, підтримуєте, розробляєте тощо, буде на платформі. 

Ось кілька популярних запитань, які ми отримуємо на цьому етапі:

- [Чи варті платні хмарні навчальні платформи того?](../resources/FAQ.md)

- Яку Хмарну платформу вивчати?:

<iframe width="100%" height="315" src="https://www.youtube.com/embed/W3_8O3doYlY" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen></iframe>


## Як подолати цей етап

Я б радила присвятити час цим трьом темам і в цьому порядку:

| Порядок | Тема                          |
|-------|---------------------------------|
| 1 | Хмарна Сертифікація |
| 2 | Cloud Resume Challenge |

Звичайно, не соромтеся витрачати стільки часу, скільки забажаєте, люди просили надати хронологію та розбивку, тому я додала їх.

## Ресурси

| Хмарна Платформа| Назва  | Нотатки  |
|:-------------- | ------ | ------ |
AWS | [AWS training and Certification](https://aws.amazon.com/training/)| AWS офіційні курси |
AWS | [AWS Well-Architected](https://aws.amazon.com/architecture/well-architected) | AWS рекомендації та найкращі практики |
Azure | [John Savill](https://www.youtube.com/c/NTFAQGuy) | Azure багато практичних відео. |
Azure | [Microsoft Azure Well-Architected Framework](https://docs.microsoft.com/en-us/azure/architecture/framework/) | Azure рекомендації та найкращі практики |
Azure |[Microsoft Learn](https://docs.microsoft.com/learn/certifications/browse/) | Microsoft Learn пропонує безкоштовні матеріали з багатьох технічних тем, зокрема всі сертифікати Azure |
GCP | [Google Cloud training](https://cloud.google.com/certification) | GCP має багато безкоштовного контенту за сертифікатами |
GCP | [Google Cloud Architecture Framework](https://cloud.google.com/architecture/framework) | GCP rрекомендації та найкращі практики |
Multi |[Cloud Computing on FreeCodeCamp](https://www.freecodecamp.org/news/tag/cloud-computing/) | Безкоштовні курси AWS, Azure, GCP, та інше. |

Незалежно від того, який навчальний матеріал ви оберете, він буде мати певний демонстраційний/практичний аспект. Зробіть його. Не просто дивіться/читайте. Це не шоу на Netflix, яке ви споживаєте, це час навчання.

Коли ви тільки починаєте працювати з хмарою, ви будете робити все через користувацький інтерфейс, і це добре для початку, однак, коли ви почнете працювати, ви будете використовувати CLI або Infrastructure as Code (ви дізнаєтесь більше про це в Етапі 4) для управління своїми середовищами. Моя порада: для кожної вправи, яку ви виконуєте за допомогою інтерфейсу користувача, шукайте команду CLI і виконуйте її також у такий спосіб. На цей момент ви вже повинні бути знайомі з використанням командного рядка. (Саме тому фаза Linux і програмування стоїть перед цим етапом).

Це також чудовий час для ознайомлення з офіційною документацією, [AWS](https://docs.aws.amazon.com/index.html), [Azure](https://docs.microsoft.com/azure/?product=featured) або [GCP](https://cloud.google.com/docs)

Якщо ви щось не розумієте про службу або команду, вам слід звернутися до документації. Після цього ви можете шукати статті, навчальні посібники тощо.

## Проекти

Ми рекомендуємо розпочати із the Cloud Resume Challenge. Після того, як ви закінчите з ним, відвідайте [Сторінка проектів](../projects/README.md) щоб отримати більше!

Платформа | Назва | Опис |
---------|-------|-------------|
AWS | [Cloud Resume Challenge](https://cloudresumechallenge.dev/)| Створіть своє резюме за допомогою сервісів AWS.|
Azure | [Azure Cloud Resume Challenge](https://youtu.be/ieYrBWmkfno)| Створіть своє резюме за допомогою сервісів Azure   |  
GCP | [GCP Cloud Resume](https://acloudguru.com/blog/engineering/cloudguruchallenge-your-resume-on-gcp) | Створіть своє резюме за допомогою сервісів GCP |

## Теми з якими ви повинні бути знайомі наприкінці цього етапу

- Розуміння найкращих практик для хмарної інфраструктури (надійність, продуктивність, безпека, оптимізація витрат тощо)
- Як надавати та відкликати доступ та дозволи користувачам та додаткам.
- Як налаштовувати білінгові оповіщення/сигнали, бюджети та як користуватися білінговими інструментами.
- Як використовувати службу зберігання об'єктів та розуміння інших варіантів зберігання.
- Як розгортати масштабовані віртуальні машини та розуміння інших обчислювальних сервісів, які пропонує платформа.
- Як налаштувати моніторинг для віртуальних машин та розуміння всіх сервісів моніторингу, які пропонує платформа.
- Як працює мережа для віртуальних машин (Vnets/VPC, підмережі, таблиці маршрутів, публічні та приватні IP-адреси, VPN, шлюзи тощо).
- Як створити API з функціями як послугою, які пропонує ваша хмарна платформа, та загальне розуміння того, на що здатна ця послуга.
- Послуги хостингу веб-додатків, які може запропонувати ваша хмарна платформа, та практичний досвід роботи з одним із сервісів.
- Сервіси баз даних, які може запропонувати ваша хмарна платформа, та практичний досвід роботи з одним із них.
- Як використовувати CLI для створення хмарних ресурсів та керування ними.

## Сертифікати, на які ви можете звернути увагу

Нам подобаються хмарні сертифікації, вони дають вам гарну схему для навчання. Однак ми не вважаємо, що вам потрібно мати кожну окрему сертифікацію. Одного-двох, а також знань з Linux, мережевої роботи, програмування достатньо, і вони вже вражають, коли ви тільки починаєте. Коли ви ростете і хочете спеціалізуватися, сертифікати чудово підходять для підвищення кваліфікації!

Ми рекомендуємо отримати принаймні один сертифікат, і якщо ви отримуєте лише один, то це має бути рівень Associate. Звичайно, ви можете отримати сертифікат початкового рівня.

- Початковий рівень:
  - [AWS Certified Cloud Practitioner](https://aws.amazon.com/certification/certified-cloud-practitioner/)
  - [Azure Fundamentals AZ-900](https://docs.microsoft.com/learn/certifications/exams/az-900).
  - [Study Cram for Azure Fundamentals AZ-900](https://github.com/ricmmartins/study-guide-az900)
  - [Google Cloud Digital Leader](https://cloud.google.com/certification/cloud-digital-leader)
- Associate рівень:
  - [AWS](https://aws.amazon.com/certification/): Будь який.
  - [Azure](https://docs.microsoft.com/learn/certifications/browse/?resource_type=certification&products=azure&terms=associate): Обирайте адміністратора або розробника, інші Associate рівня трохи більш спеціалізовані, і ви зможете пройти їх пізніше, якщо захочете.
  - [GCP](https://cloud.google.com/certification/cloud-engineer): Існує лише один.
